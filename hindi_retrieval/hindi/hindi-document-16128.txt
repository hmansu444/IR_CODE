<story>
<title>पानी की किल्लत, बीजेपी का धरना</title>
<date>5-5-2010</date>
<content> 
   नई दिल्ली ।। ईस्ट  दिल्ली में पानी  की किल्लत को लेकर  बीजेपी ने दो  भजनपुरा और  झिलमिल में धरना  दिया। धरने पर  बैठे  कार्यकर्ताओं को  बीजेपी के कई  सीनियर नेताओं ने  संबोधित किया।  धरने पर बैठे  कार्यकर्ताओं को  बीजेपी प्रदेश  अध्यक्ष  ओ.पी.कोहली,  विधानसभा में  प्रतिपक्ष के  नेता विजय कुमार  मल्होत्रा,  बीजेपी के  राष्ट्रीय  मंत्री विजय गोयल  और विधायक साहब  सिंह चौहान ने  संबोधित किया।   नेताओं ने पानी की  किल्लत के लिए  सीधे तौर पर  दिल्ली सरकार को  दोषी ठहराया।  नेताओं ने दिल्ली  सरकार पर निशाना  साधते हुए कहा कि  सरकार की मुख्य  प्राथमिकता  आईपीएल मैच कराना  और राष्ट्रमंडल  खेल बने हुए है।  सरकार दिल्ली की  पानी जैसी मूलभूत  जरूरत को पूरा कर  पाने में पूरी तरह  से असफल रही है।
</content>
</story>