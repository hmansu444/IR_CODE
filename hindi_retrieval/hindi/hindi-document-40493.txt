<story>
<title>परिषदीय स्कूलों में रखे जाएंगे घड़े</title>
<date>19-4-2010</date>
<content> 
   गाजियाबाद।।  भीषण गर्मी से  राहत देने के  उद्देश्य से  प्राथमिक व उच्च  प्राथमिक  विद्यालयों में  ठंडे पानी के लिए  मटके और घडे़ रखे  जाएंगे। बेसिक  एजुकेशन  डिपार्टमेंट के  असिस्टेंट  डायरेक्टर ने इस  संबंध में सभी  अधिकारियों को  निर्देश दे दिए  हैं।   इन दिनों भीषण  गर्मी से लोग  बेहाल हैं। पारा 44  डिग्री सेल्सियस  तक पहुंच गया है।  गर्म हवाओं के  थपेड़ों के बीच  बच्चों को  डिपार्टमेंट  ठंडा पानी मुहैया  कराने की योजना  बना रहा है।   विभागीय सूत्रों  के मुताबिक गर्मी  को देखते हुए  प्रत्येक स्कूल  में एक घड़ा या  मटका रखा जाए,  ताकि बच्चों को  ठंडा पानी मिले।  यदि किसी स्कूल  में हैंडपंप भी  लगा है तो वहां भी  घड़ा रखा जाए।  इसके लिए स्कूल  अपनी निधि से घड़ा  खरीदेगा।
</content>
</story>