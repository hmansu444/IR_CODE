<story>
<title>ऐपल के COO को 22 करोड़ रुपये का बोनस</title>
<date>14-3-2010</date>
<content> 
   न्यू यॉर्क ।। ऐपल  ने अपने सीओओ  टिमोथी डी. कुक को  उनके शानदार  प्रदर्शन के लिए 50  लाख डॉलर (करीब 22.7  करोड़ रुपये) का  नकद बोनस दिया है।  कंपनी के प्रमुख  स्टीव जॉब्स के  मेडिकल लीव पर  होने के दौरान कुक  ने शानदार काम  किया, जिसका  सॉफ्टवेयर कंपनी  ने उन्हें इनाम  दिया है।   नकद बोनस के अलावा  कुक को कंपनी के  75,000 शेयर भी  मिलेंगे।  अमेरिकी  सिक्यूरिटीज ऐंड  एक्सचेंज कमिशन  को भेजी सूचना में  कंपनी ने कहा है  कि कुक को बोनस की  सिफारिश जॉब्स ने  की थी।   ऐपल ने कहा कि  वर्ष 2009 के दौरान  जॉब्स की  गैरहाजिरी में  कुक ने बेहद  शानदार प्रदर्शन  किया। इसके इनाम  के बतौर उन्हें 50  लाख डॉलर का नकद  बोनस और कंपनी के  75,000 शेयर दिए जा  रहे हैं।   कंपनी के बोर्ड ऑफ  डायरेक्टर्स ने  की मुआवजा समिति  ने इस प्रस्ताव को  मंजूरी दे दी है।
</content>
</story>