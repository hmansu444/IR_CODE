<story>
<title>पॉस्को को मंजूरी होगी रद्द?</title>
<date>19-11-2010</date>
<content> 
   नई दिल्ली।।  पॉस्को की  दिक्कतें कम होने  का नाम नहीं ले  रही हैं।  शुक्रवार को  फॉरेस्ट अप्रेजल  कमिटी ने भी  उड़ीसा में  प्रस्तावित उसकी  स्टील प्लांट  परियोजना को रेड  सिग्नल दिखा  दिया। उसने सरकार  से सिफारिश की है  कि पॉस्को को दी  गई पर्यावरणीय  मंजूरी को  अस्थायी तौर पर  खारिज कर दिया  जाए।   इससे पहले हुई  अप्रेजल कमिटी की  बैठक में इस  मुद्दे पर आम राय  कायम नहीं हो पाई  थी। कमिटी ने मीना  गुप्ता समिति की  सिफारिशों पर  विचार किया था।   इस समिति के तीन  सदस्यों ने  पॉस्को की  परियोजना को मिली  मंजूरी को तत्काल  रद्द करने की  सिफारिश की थी। 54  हजार करोड़ रुपये  की यह परियोजना  उड़ीसा के  जगतसिंहपुर जिले  में लगाने का  प्रस्ताव है।  पॉस्को पर  पर्यावरण संबंधी  कई प्रावधानों के  उल्लंघन का आरोप  है।
</content>
</story>