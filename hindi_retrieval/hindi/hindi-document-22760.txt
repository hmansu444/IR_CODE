<story>
<title>आयकर विभाग ने पीसीए को क्लीन चिट दी</title>
<date>17-4-2010</date>
<content> 
   चंडीगढ़।। आयकर  विभाग ने पंजाब  क्रिकेट संघ को  क्लीन चिट देते  हुए शनिवार को कहा  कि आईपीएल के उनके  खातों में कोई  अनियमितता नहीं  पाई गई।   आयकर विभाग के एक  सीनियर अधिकारी  ने बताया, सब कुछ  ठीक है। पीसीए  आफिस में हमारे  सर्वे के दौरान  अभी तक खातों में  कोई अनियमितता  नहीं पाई गई।  सूत्रों का कहना  है कि आईपीएल  खातों के संबंध  में पीसीए  अधिकारियों से  सवाल भी पूछे गए।  उन्होंने कहा,  हमने पीसीए  अधिकारियों से  सवालात पूछे  जिनका खुलासा  फिलहाल हम नहीं  करना चाहते। आयकर  अधिकारियों ने कल  शाम साढ़े पांच  बजे पीसीए  स्टेडियम में  सर्वे शुरू किया  जो मध्यरात्रि तक  चला।   पीसीए के संयुक्त  सचिव जी. एस.  वालिया ने बताया  कि आयकर अधिकारी  आईपीएल से जुड़े  आंकड़े एकत्र  करने की  देशव्यापी मुहिम  के तहत वहां आये  थे।
</content>
</story>