<story>
<title>गांगुली के खेलने के फैसले से तमिलनाडु के बॉलर्स की चिंता बढ़ी</title>
<date>1-12-2010</date>
<content> 
   भाषा ॥ चेन्नै :  भारत के पूर्व  कप्तान सौरभ  गांगुली के बंगाल  के लिए बुधवार से  यहां शुरू हो रहे  रणजी ट्रॉफी सुपर  लीग में खेलने के  फैसले से  तमिलनाडु के  गेंदबाजों की  चिंता बढ़ गई है।  बंगाल चार मैचों  में आठ अंक लेकर  पांचवें स्थान पर  है। वहीं  तमिलनाडु और  गुजरात 10 अंक के  साथ दूसरे स्थान  पर हैं। मुंबई 14  अंक लेकर शीर्ष पर  है। बंगाल के कोच  और भारत के पूर्व  क्रिकेटर  डब्ल्यू. वी. रामन  को इस सीजन में  पूरी तरह से फिट 11  खिलाड़ी नहीं मिल  पा रहे लिहाजा  गांगुली की वापसी  से उनका हौसला  बढ़ा है।  उन्होंने कहा,  'हमारे लिए बड़ी  मुश्किल थी। ऐसे  में सौरभ गांगुली  की मौजूदगी का  अच्छा असर  पड़ेगा। उम्मीद  है कि हम अच्छा  खेल पाएंगे।'
</content>
</story>