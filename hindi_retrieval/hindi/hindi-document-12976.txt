<story>
<title>आमिर के साथ काम करना चाहते हैं जेम्स कैमरन</title>
<date>15-3-2010</date>
<content> 
   नई दिल्ली।।  'टाइटैनिक' और  'अवतार' जैसी  ब्लॉकबस्टर  फिल्में बनाने  वाले डायरेक्टर  जेम्स कैमरन की  तमन्ना बॉलिवुड  ऐक्टर आमिर खान के  साथ काम करने की  है। वह आमिर को  अपनी फिल्म में  लेना चाहते हैं।  दिल्ली में एक  कार्यक्रम के  दौरान शनिवार को  दोनों की मुलाकात  हुई तो कैमरन से  रहा नहीं गया।  बोले- आमिर खान के  साथ एक स्टेज पर  खड़े होने में  मुझे गर्व है। वह  अपने फील्ड में  टॉप पर हैं।   आमिर से जब  हॉलिवुड के बारे  पूछा गया तो उनका  कहना था कि अब तक  मैं हॉलिवुड का  हिस्सा नहीं बन  पाया हूं। इस पर  कैमरन झट से बोल  पड़े- आप चाहें तो  हम जल्द से जल्द  साथ काम कर सकते  हैं। आमिर ने भी  कैमरन के काम की  जमकर तारीफ की और  कहा कि मैं आज  आपको सुनने और कुछ  सीखने आया हूं।
</content>
</story>