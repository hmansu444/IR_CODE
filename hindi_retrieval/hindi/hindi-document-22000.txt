<story>
<title>उड़ीसा में मुठभेड़ के बाद 4 नक्सली गिरफ्तार</title>
<date>5-11-2010</date>
<content> 
   भुवनेश्वर।।  उड़ीसा के गजापति  जिले में  शुक्रवार को हुई  मुठभेड़ के बाद  पुलिस ने 4  नक्सलियों को  गिरफ्तार किया।   एसपी संजीव  अरोड़ा ने बताया,  ''पुलिस ने जिले के  अदाबा क्षेत्र के  निकट के जंगली  इलाके में नक्सली  ठिकाने पर  छापेमारी की।  विद्रोहियों के  गोली चलाने पर  पुलिस ने जवाबी  कार्रवाई की।''   उन्होंने बताया  कि एक घंटे चली  मुठभेड़ के बाद 20  से 35 वर्ष उम्र तक  के 4 नक्सलियों को  दबोच लिया गया।   अरोड़ा ने बताया  कि नक्सलियों के  ठिकाने से देसी  बंदूक सहित  नक्सली वर्दी,  लिखित सामग्री और  कुछ हथियार जब्त  किए गए।   गौरतलब है कि  राज्य के 30 जिले  नक्सल प्रभावित  हैं। नक्सलियों  से बुरी तरह  प्रभावित गजापति  जिला राजधानी  भुवनेश्वर से  लगभग 300 किलोमीटर  की दूरी पर है।
</content>
</story>