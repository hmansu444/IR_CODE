<story>
<title>सात पंचायतों के उपचुनाव 15 दिसंबर को</title>
<date>3-12-2010</date>
<content> 
   एक संवाददाता ॥  पलवल : पलवल जिले  की सात पंचायतों  में 15 दिसंबर को  उपचुनाव कराए  जाएंगे। उपचुनाव  पंचों के होंगे।  चुनावों को  शांतिपूर्वक  संपन्न कराने के  लिए डीसी व जिला  निर्वाचन  अधिकारी डॉ. अमित  कुमार अग्रवाल ने  विभिन्न विभागों  के 7 अधिकारियों  को रिटर्निंग  अधिकारी व 7 दूसरे  अधिकारियों को  सहायक रिटर्निंग  अधिकारी नियुक्त  करने के आदेश दिए  हैं। डीसी के  मुताबिक  उपचुनावों को  लेकर 2 से 4 दिसंबर  तक सुबह 10 बजे से  शाम 4 बजे के बीच  नामांकन पत्र  पंचायत  मुख्यालयों पर  लिए जाएंगे। 6  दिसंबर को सुबह 10  बजे से शाम 4 बजे तक  नामांकन पत्रों  की जांच होगी। 8  दिसंबर को शाम 4  बजे तक नामांकन  वापस होंगे। इसके  बाद उम्मीदवारों  को चुनाव चिह्न  बांट दिए जाएंगे।
</content>
</story>