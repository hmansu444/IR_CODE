<story>
<title>अनिल ने ईमेल से कर्मचारियों का हौसला बढ़ाया</title>
<date>10-5-2010</date>
<content> 
   नई दिल्ली।।  रिलायंस नेचुरेल  रिसोर्सेज  लिमिटेड  (आरएनआरएल) को  सस्ती दर पर गैस  की आपूर्ति न  मिलने के सुप्रीम  कोर्ट के आदेश के  बाद एडीएजी ग्रुप  के चेयरमैन अनिल  अंबानी ने अपने  कर्मचारियों का  हौसला बढ़ाने के  लिए एक पत्र भेजा  है। इसमें कहा गया  है कि यह फैसला  'निराशाजनक' है  लेकिन इसने  आरएनआरएल के  शेयरधारकों के  हितों की रक्षा की  है।   अनिल ने एडीएजी के  कर्मचारियों को  ईमेल में कहा, 'हम  फैसले का आदर करते  हैं। इसमें  रिलायंस और  आरएनआरएल के बीच  गैस की आपूर्ति के  करार के लिए  दिशानिर्देश  देकर आरएनआरएल के  25 लाख से अधिक  शेयरधारकों के  हितों की रक्षा की  गई है।' सर्वोच्च  न्यायाल ने सात मई  को अपने फैसले में  कहा था कि केवल  सरकार को  प्राकृतिक गैस की  कीमत और इसके  इस्तेमाल को तय  करने का अधिकार  है।
</content>
</story>