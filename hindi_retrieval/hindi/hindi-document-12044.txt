<story>
<title>ऑटो एक्सपो के आसपास से चोरी कारें   </title>
<date>12-1-2010</date>
<content> 
   नई दिल्ली।। ऑटो  एक्सपो के दौरान  प्रगति मैदान के  आसपास चोरी की छह  वारदात हुई हैं।  यहां से तीन  कारें, एक लैपटॉप,  एक सेल फोन और एक  बाइक चोरी कर ली  गई। पुलिस ने  मामले दर्ज कर  छानबीन शुरू कर दी  है।   मुंबई के रहने  वाले तुषार का  ब्लैक बेरी सेल  फोन हॉल नंबर 18 के  पास चोरी कर लिया  गया। तिलक नगर के  रहने वाले सुधीर  चावला का लैपटॉप  स्टॉल नंबर पांच  के पास से चोरी कर  लिया गया।  त्रिपाठी  रेस्तरां के पास  पार्क की गई दीपक  शर्मा की बाइक  चोरी चली गई। तिलक  मार्ग पर खड़ी की  गई गाजियाबाद  निवासी आशीष जैन  की कार चोरी कर ली  गई जबकि एक कार  तिलक लेन से चोरी  की गई।   सबसे हैरानी की  बात तो यह कि तिलक  मार्ग पुलिस  स्टेशन के पास  स्थित मदर डेयरी  बूथ के पास पार्क  की गई महेंद्र नाथ  की कार चोरी कर ली  गई।
</content>
</story>