<story>
<title>तीन महीने में 30 अमेरिकी बैंकों पर लगा ताला</title>
<date>14-3-2010</date>
<content> 
   न्यू यॉर्क।।  अमेरिकी बैंकिंग  क्षेत्र का संकट  जारी है और अभी भी  हर महीने औसतन 10  बैंक दिवालिया हो  रहे हैं। इस साल  अब तक 30 अमेरिकी  बैंकों पर ताला लग  चुका है। आगामी  हफ्तों में यह  संख्या और बढ़ने  की संभावना है।   सिंतबर, 2008 में वॉल  स्ट्रीट की  प्रमुख कंपनी  लेमन ब्रदर्स के  धराशायी होने के  बाद से 184 अमेरिकी  बैंक बंद हो चुके  हैं। आधिकारिक  आंकड़ों के  अनुसार पिछले  हफ्ते चार बैंक  बंद हुए। 12 मार्च  को पार्क एवेन्यू  बैंक, स्टेटवाइड  बैंक और ओल्ड  सदर्न बैंक बंद  हुए। 11 मार्च को  लिबर्टी पॉइंट  बैंक पर ताला लगा  था। अमेरिका के  छोटे और मध्यम  बैंकों पर मंदी की  मार ज्यादा पड़  रही है।  बेरोजगारी की  ऊंची दर की वजह से  डिफॉल्टरों की  संख्या बढ़ती जा  रही है।
</content>
</story>