<story>
<title>ट्रैप टीम इवेंट में भारत को ब्रॉन्ज मेडल</title>
<date>19-11-2010</date>
<content> 
   क्वांगचओ।।  मानवजीत सिंह  संधू, मनशेर सिंह  तथा जोरावर सिंह  की तिकड़ी ने  एशियाई खेलों की  पुरुष ट्रैप टीम  इवेंट में  ब्रॉन्ज मेडल  जीता।   मानवजीत, मनशेर और  जोरावर की तिकड़ी  कुल 341 के स्कोर के  साथ इस इवेंट में  तीसरे स्थान पर  रही। खालिद अल  मुदाम, नासिर  मेकलाद और अब्दुल  रहमान अल फाइहान  की कुवैत की  तिकड़ी ने 352 के  स्कोर के साथ  गोल्ड मेडल जीता  जबकि लेबनान (351) को  सिल्वर मेडल  मिला।   शगुन चौधरी, सीमा  तोमर और श्रेयसी  सिंह की महिला टीम  विमिंस ट्रैप  इवेंट में कोई  मेडल जीतने में  नाकाम रही। इन  तीनों का कुल  स्कोर 181 रहा जो  ब्रॉन्ज मेडल  विजेता द.कोरिया  से एक पॉइंट कम  रहा। चीन ने 200 के  स्कोर के साथ  गोल्ड मेडल जीता  जबकि उत्तर  कोरिया (191) को  सिल्वर मेडल  मिला।
</content>
</story>