<story>
<title>'शाहिद ने कोर्ट में सरेंडर नहीं किया था'</title>
<date>4-12-2010</date>
<content> 
   वस॥ फरीदाबाद :  धौलाकुआं  गैंगरेप में  आरोपी शाहिद ने  अदालत में सरेंडर  कर दिया था , इस बात  से फरीदाबाद  पुलिस सहमत नहीं  है। शाहिद के  खिलाफ जिस थाने  में मामला दर्ज है  , वहां के एसएचओ का  कहना है कि आरोपी  को उसके गांव से  गिरफ्तार किया  गया था। वह थाने  की हवालात में भी  बंद रहा और बाद  में उसको कोर्ट  में पेश किया गया ,  जहां से उसको  न्यायिक हिरासत  में भेजने के आदेश  दिए गए थे।   थाना मुजेसर  पुलिस के अनुसार  शाहिद के खिलाफ 23  जुलाई 2010 को थाना  मुजेसर में गौकशी  अधिनियम और  आईपीसी की धारा 379  के तहत मामला दर्ज  हुआ था। उसके साथ  इस मामले में आठ  लोगों को नामजद  किया गया था ,  जिसमें पुलिस को  शाहिद की तलाश थी।   26 नवंबर की रात  पुलिस ने उसे धौज  गांव से गिरफ्तार  किया था और सुबह  करीब चार बजे वह  थाने की हवालात  में था।
</content>
</story>