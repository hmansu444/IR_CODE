<story>
<title>शाहरुख और गौरी खान को नोटिस</title>
<date>28-4-2010</date>
<content> 
   मुंबई।। कोलकाता  नाइट राइडर्स के  प्रमोटर शाहरुख  खान और गौरी खान  को कंपनी कानून  तोड़ने के मामले  में नोटिस जारी  हुए हैं। ऐसा ही  नोटिस राजस्थान  रॉयल्स को भी भेजा  गया है। इनसे पूछा  गया है कि सालाना  रिटर्न क्यों  नहीं दाखिल किया  गया। अगर नोटिस के  जवाब से कंपनी  मामलों की  मिनिस्ट्री  संतुष्ट नहीं हुई  तो कानूनी ऐक्शन  लिया जाएगा।  गौरतलब है कि यह  मिनिस्ट्री भी  आईपीएल से जुड़े  मामलों की जांच कर  रही है।   कंपनियों के  रजिस्ट्रार  (मुंबई) की ओर से  जारी इस नोटिस में  15 दिन की मोहलत दी  गई है। केकेआर पर  रेड चिलीज और नाइट  राइडर्स  स्पोर्ट्स के  जरिए शाहरुख और  गौरी का कंट्रोल  है। जूही चावला के  पति जय मेहता और  भाई देशराज की भी  इसमें  हिस्सेदारी है।  आईपीएल की दूसरी  टीमों को भी ऐसे  ही नोटिस जारी  होने वाले हैं।
</content>
</story>